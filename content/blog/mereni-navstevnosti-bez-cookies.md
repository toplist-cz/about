---
title: "Měření návštěvnosti bez cookies"
type: "posts"
date: "2021-12-03"
authors: 
    - toplist
thumbnail: "/img/no-cookies.png"
---
Vždy jsme kladli důraz na soukromí návštěvníků Vašich stránek. Nesledujeme je, nevytváříme jejich profily pro cílení reklamy, nezpracováváme jejich osobní data. Vytváříme statistiky, které jsou určeny pouze pro Vás, majitele a administrátory webových stránek. I proto jsme bez problému prošli {{< link "../blog/kontrola-gdpr-z-uoou/" >}}kontrolou{{< /link >}} dodržování GDPR Úřadu pro ochranu osobních údajů. Samotné cookies se používají pouze k technickému rozlišení „návštěvy“ a „zhlédnutí“ viz {{< link "../napoveda/dokumentace/metodika-mereni" >}}Metodika měření{{< /link >}}.

Během letošního roku byl vyvinutý nový způsob rozlišování. Cílem bylo zcela odstranit nutnost použití cookies. Změna byla úspěšná a podle dosavadních testů je rozdíl v naměřených hodnotách pod úrovní statistické chyby. Měřící kód na Vašich stránkách není potřeba měnit a novinka bude automaticky aktivní u všech stránek 1. ledna 2022.

Zároveň se trochu změní grafika ikon, která (konečně 🙂) bude ladit se změnou grafiky samotného webu. Zde je ukázka upravených ikon. Jedna z verzí, s nápisem „bez cookies“, Vám umožní informovat Vaše návštěvníky, že si vážíte jejich soukromí a používáte měření, které to respektuje.

#### Počítadla

![Counter](/img/counter-new.gif) ![Counter medium](/img/mc-copy.gif) ![Counter big](/img/bc-copy.gif)
{.h2 class="text-center"}

#### Loga

![Logo blue](/img/count.asp_.png) ![Logo white](/img/logo1.png) ![Logo no cookies](/img/logo2.png)
{.h2 class="text-center mb-5"}

{{< mark color="success" >}}Aktualizace [30.12.2021 01:07]: nové měření je spuštěné{{< /mark >}}