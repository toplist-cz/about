---
title: Nová verze blogu
date: 2024-01-18
author: Pavel Francírek
type: posts
thumbnail: /img/blog/gohugo.png
---
Tento blog [začínal](../toplist-tajne-funkce-i/) před více než 20 lety jako poznámky na blogu Lidé.cz. Později se přesunul na vlastní doménu a na redakční systém Wordpress. Nyní nastal čas na další větší změnu. Rozhodl jsem se začít používat statický generátor [Hugo](https://gohugo.io/). Pro informační web je to vhodné řešení. Díky tomu, že se stránky generují předem, je jejich zobrazení rychlejší a bezpečnější. Editace je jednoduchá díky [Markdownu](https://cs.wikipedia.org/wiki/Markdown) a umožňuje [verzování](https://github.com/toplist-cz/about/).

Po vyzkoušení několika šablon jsem se rozhodl pro [Hinode](https://gethinode.com/). Je to relativně nová šablona, postavená na Bootstrap 5. Zároveň umožňuje kombinaci jak stránek s dokumentací, tak i blogu. Je zatím stále ve vývoji a některé části jsem musel upravit. Pokud to bude dávat smysl, budu se snažit úpravy posílat zpět do upstreamu.

Například jsem přidal podporu pro [Isso](https://isso-comments.de/), které používám pro komentáře. Je to, alespoň zatím, jediná dynamická část na tomto webu. Všechny komentáře jsou uloženy na vlastním serveru a nejsou závislé na žádné třetí straně.
