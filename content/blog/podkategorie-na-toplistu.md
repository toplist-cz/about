---
title: Podkategorie na TOPlistu
type: posts
date: 2003-07-02
author: Pavel Francírek
---
Vím o tom, že probíhá diskuse nad rozdělením kategorie Weblogy na víc podkategorií (přehled je třeba u [Každého blogujícího](http://www.bloguje.cz/blogy/kazdy/1058_item.php) :-))

Nad tím jsem v minulosti už i přemýšlel (např. [chovatelé](http://www.toplist.cz/cgi-bin/toplist.asp?kat=38) by šli rozdělit na pejskaře, kočičkáře ad.). Nerad bych ale opustil výhody „jedné úrovně“ – např. možnost rychlého přechodu z kategorie do kategorie pomocí selectu, odkaz na všechno hned z homepage apod. A zároveň nechci mít z TOPlistu katalog. V první řadě slouží k měření návštěvnosti.

Pokud vás ale napadne nějaký jednoduchý a účinný způsob jak to vyřešit, není problém jej aplikovat. Vaše náměty a připomínky jen uvítám buď v [diskusi](http://www.lide.cz/forum.fcgi?akce=forum_data&ID_forum=738) nebo na mailu.

UPDATE – [Robert](http://www.bloguje.cz/blogy/kazdy/1226_item.php) reagoval s námitkou, že by se měl filtrovat erotický obsah. Tohle TOPlist ovšem dělá odjakživa (viz výpis všech kategorii či hledání, kde nejsou erotické stránky). Jen je někdy těžší rozhodnout, jestli je to víc osobní stránka exhibicionisty, blog nebo porno. Podobně dilema jako třeba v případě obchodu s erotickým zbožím. Je to erotika nebo virtuální obchod?