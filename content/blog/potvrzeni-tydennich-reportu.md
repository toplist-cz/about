---
title: "Potvrzení týdenních reportů"
type: posts
date: 2026-01-30
authors:
    - toplist
thumbnail: "/img/blog/potvrzeni-tydennich-reportu.png"
---
Celý leden byl do týdenních reportů přidaný následující text:

> abych si byl jistý, že neobtěžuji posíláním tohoto týdenního přehledu návštěvnosti, nastavte zasílání na následujícím odkazu, kde také najdete více informací. V opačném případě stačí tento email ignorovat a nejpozději na začátku února zasílání skončí
{.blockquote}

## Proč jsem to udělal?

Hlavní důvody byly tyto:

* Za ty desítky let, co posílání reportů běží, se nashromáždilo množství uživatelů, kteří už o ně nemají zájem, ale nezrušili odběr v nastavení.
* Zbytečně to zdržuje odesílání (emailů se posílá přes 300 tisíc)
* Riskujeme, že budou označovány jako spam a to poškodí posílání i těm, kteří je chtějí.

## Co dál?

A jak jsem slíbil, tak se také stalo. Pokud jste v lednu neklikli na odkaz pro potvrzení zasílání týdenních reportů, tak od února už vám reporty chodit nebudou.

## Co když je chci zpět?

Pokud byste si to rozmysleli, můžete zasílání reportů opět povolit v [nastavení](../napoveda/dokumentace/nastaveni.md) vašeho účtu na TOPlistu.
