---
title: "Přihlášení: TOPlist ID nebo email"
type: posts
date: 2025-12-28
authors:
    - toplist
thumbnail: "/img/blog/prihlaseni-toplist-id-email.png"
---
TOPlist umožňuje přihlásit se k vašemu účtu pomocí vašeho TOPlist ID nebo emailové adresy spojené s účtem. Oba způsoby mají své výhody a použití závisí na vašich preferencích a potřebách.

## Přihlášení pomocí TOPlist ID
Vzniklo jako první způsob v dobách, kdy přihlašování pomocí emailu nebylo běžné. Pro ilustraci, Gmail, který přihlašování pomocí emailu zpopularizoval, vznikl až o 7 let později než TOPlist.

Dodnes přináší některé výhody:
- **Ochrana soukromí**: K používání TOPlistu nepotřebujete nikde zadávat svůj email. Email se používá pouze jako kontaktní údaj pro obnovení hesla nebo posílání týdenních reportů. Pokud si tedy heslo budete pamatovat a nebudete chtít dostávat reporty, nemusíte nikde zadávat svůj email.
- **Jednoduchost**: TOPlist ID je stejně potřeba použít v měřícím kódu na vašich stránkách, takže jej máte vždy po ruce a nemusíte vzpomínat jakým emailem se vlastně máte přihlásit.
- **Stabilita**: Na rozdíl od emailu, který se může měnit (změna správce stránek, pracovní email apod.), TOPlist ID zůstává konstantní po celou dobu existence vašeho účtu.

## Přihlášení pomocí emailu
Přihlášení pomocí emailu je použito hlavně v rámci služby [TOPlist Profi](../napoveda/toplist-profi/), která umožňuje některé funkce využít i v základní bezplatné verzi TOPlistu.

Hlavní výhodou přihlášení pomocí emailu je možnost sloučení více účtů pod jednu emailovou adresu. Základní sloučení proběhne automaticky, kdy se při přihlášení přiřadí všechny registrace, které mají stejný email jako kontaktní. Další web lze přidávat ručně pomocí funkce ["Profi: přidání nového webu"](../napoveda/toplist-profi/pridani-noveho-webu.md). V [nových statistikách](https://www.toplist.cz/statistics/) pak můžete mezi weby [jednoduše přepínat](../napoveda/dokumentace/statistiky.md#menu).
