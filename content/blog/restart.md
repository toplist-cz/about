---
title: Restart
type: posts
date: 2017-01-05
author: TOPlist
---
Rok 2016 je za námi. Započítali jsme během něj **6 723 268 569** návštěv a **34 851 098 705** zhlédnutí (ano, řád desítek miliard je správně).

Co nás čeká v tomto roce?

Restart, který je stejný. Že to zní jako paradox? Souhlasíme, ale nejlépe to vystihuje reakce lidí, kterým jsme předvedli, co připravujeme.

Restart proto, že se změní téměř vše. Přechod na zobrazovaní webu přes https (samotné měření v https je možné od roku 2011) je jenom jednou z 216 změn, které proběhly v uplynulých měsících v rámci příprav. Hlavním cílem je přechod na novější technologie, které zrychlí další vývoj a zjednoduší i dohnání našich, přiznáváme, i letitých restů.

Stejný proto, že jsme si vědomi, že za 19 let existence TOPlistu jsou uživatelé na zvyklí na to, jak se náš web používá. A mnohdy jej preferují právě pro snadnost a rychlost ovládání. Proto je pro nás prioritou zachovat tyto vlastnosti.
A, pochopitelně, i současný měřící kód zůstane stále funkční.

Jako u každého paradoxu, nebude řešení jednoduché a čeká nás ještě hodně práce. Ale ještě během této zimy začnou být novinky viditelné.

Hezký nový rok 2017 a držte nám palce 🙂