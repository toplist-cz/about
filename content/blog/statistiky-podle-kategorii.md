---
title: Statistiky podle kategorií
type: posts
date: 2003-08-20
authors:
  - franci
---
Yuhůů mne přemluvil, abych vytvořil stránku s nějakými celkovými statistikami TOPlistu. První verze je na adrese http://www.toplist.cz/global.html. Stránka je generována jednou denně.

Zatím jsou na ní podíly prohlížečů a op. systému podle kategorií za předchozí den (tj. ten den, jehož datum tam je napsáno :-)). Zobrazeny jsou pouze ty typy, které mají alespoň v jedné kategorii podíl nad 0,1%.

Ještě je tam tabulka s průběhem návštěvnosti během posledního týdne.

Další statistiky budou postupem času přibývat. Když mi dáte vědět, co chcete, pokusím se je vytvořit.

Ze statistik určitě vyčtete něco zajímavého. Já upozorním alespoň na to, co je přímo do očí bijící. Tím je skutečnost, jak moc se liší weblogová komunita od ostatních (jediná kategorie, kde má Gecko nad 10%, FreeBSD nad 0,1% apod. :-)).